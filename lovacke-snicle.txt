LOVAČKE ŠNICLE
Lovačke šnicle
Sastojci:
Meso po izboru: pileći file,ćureći file,juneća plećka,svinjska plećka
Količona mesa zavisi od broja ljudi koji ručaju.Računajte bar dve šnicle po osobi
brašno
aleva paprika
začin c
ulje za prženje
voda za nalivanje
beli luk po želji
lišće peršuna po želji
Priprema:
Lovačke šnicle su jelo koje se pravi brzo,jednostavno i nema načina da pogrešite.Ovako pripremljeno belo pileće meso (ili belo ćureće) je sočno za razliku od onog što dobijete kad pile samo ispečete u rerni.
Šnicle od mesa koje ste izabrali ,stavite na dasku i «istucite» čekićem za meso. Svaku šniclu posolite po gornjoj površini začinom c,onako ovlaš utrljajte po celoj površini šnicle.Slažite jednu na drugu,kako koju osolite.
U tanjir sipajte određenu količinu brašna,procenite koliko vam je potrebno da uvaljate sve šnicle,dodajte u brašno od oka alevu papriku,tako da pomešana s brašnom da lepu crvenkastu boju i u sve to dodajte jednu kašičicu začina c.Rukom lepo pomešajte sve sastojke u tanjiru.
Stavite tiganj na ringlu i sipajte ulja da se zagreje.
Svaku šniclu uvaljajte u brašno i slažite jednu preko druge.Kad završite,ulje je već spremno za prženje,a vi odmah prinesite blizu šporeta i bokalče sa bodom jer će vam kasnije trebati, i jedan plitki tanjir stavite tu odmah pored tiganja jer će vam i on trebati odmah sada.
Sada u zagrejano ulje spuštate onoliko šnicli koliko može da stane u tiganj,nekoliko trenutaka pržite svaku šniclu sa obe strane,tek toliko da ih dohvati temperatura,da se stvori korica.Ako se lepe za tiganj dospite malo ulja.Kako koju propržite vadite na taj tanjir što ste stavili pored tiganja,dodajete druge,sve dok svaku šniclu koju ste pripremili ne propržite sa svake strane na tom vrelom ulju.
Kad završite ovaj deo posla dospite ulja na tiganj,malo,ako je potrebno.Vratite sve šnicle u tiganj ređajući ih tako da sve stanu.Sve će stati ako delimično budu preklapale jedna drugu.Radite to brzo,da sada ne gore na vrelom tiganju i odmah kad završite prelijte ih vodom tako da ogreznu.Primetićete da počinju burno da ključaju,vi odmah smanjite na najmanju temperaturu ringlu i posle nekolikotrenutaka poklopite tiganj.Pustite ih da krčkaju na tihoj vatri.
Sada samo povremeno provirite da li lepo plivaju po tekućini,tom divnom sosu koji se pravi uvašem tiganju.Protresete tiganj i vidite da li se sve slobodno pomeraju.Ako se lepe dodajte malo vode.Uvek dodajete male količine vode da ne rashlađujete meso.
U zavisnosti od mesa koje ste koristili zavisi  i brzina kojom će se zgotoviti.Belo meso je gotovo već za pola sata,junetina i svinjetina za  40-takminuta.Ali učite se da gledate u hranu koju pravite, a ne na sat.
Na kraju preko njih ,koje se ušuškane u lep braonkasti sos pobacajte na sitno,sitno, iseckan beli luk  i čisto estetike radi,sitno iseckano sveže lišće peršuna.
Naravno da nije neophodno ni lišće ,a naročito luk akoga ne volite.
Služite ih tople,čimih napravite, uz pire krompir i recimo salatu od pečenih paprika.